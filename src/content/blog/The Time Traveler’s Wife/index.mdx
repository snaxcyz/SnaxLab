---
title: "The Time Traveler’s Wife"
description: ""
date: 2025-06-02    
tags: ['movie']

---

Ular ilk marta tanishgan paytda yigit 38 yoshli erkak, qiz endigina maktabga chiqqan 6 yoshli qizaloq edi.911 open-up mothe.... yo'q pedofillikga bog'liq emas. Yigit bu paytda ko‘z o‘ngidagi bu qizaloq vaqti kelib uning umr yo‘ldoshi bo‘lishini bilar edi.

Yigit qizni ko‘rganida hayron qoldi. Yigitga qarab o‘zgacha mehr bilan tikilib turganidan uni tanishiga shubha yo‘q edi. Lekin yigit uni tanimas edi. Bu vaqtda yigitning yoshi 28, qizniki 20 da edi. Qizning aytishicha ular shu paytgacha 152 marta uchrashishgan. Qizning qo‘lidagi kundalikda har bir uchrashuv sanasi va uchrashuv haqida ma’lumotlar bor.

Gap shundaki, yigit g‘alati kasallik bilan tug‘ilgan. U o‘zi istamagan holda vaqtlar aro sayohat qiladi. O‘zi istamagan vaqtda, o‘zi istamagan joyda, o‘zi istamagancha muddatga paydo bo‘lib qolaveradi.

Savol tug‘iladi, nega unda yigit qizni tanimayapti? Gap shundaki, yigit keyinchalik sayohati davomida qizni uchratib qoladi. Aniqrog‘i 38 yoshida. Hozir esa uni tanimaydi. Qiz esa uni 14 yildan beri taniydi, aslida yigitni uchratib qolganda yigit undan 32 yosh katta edi. Lekin real hayotda ularning yoshi orasi – 8 yil.

Yigit va qiz 152 marta uchrashishni uddasidan chiqqani e’tiborga molik. Axir yigit o‘z sayohatlarini boshqara olmasa, qanday qilib qiz bilan bunday ko‘p uchrasha olgan? Sababi oddiy. Yigit qiz bilan uchrashuvlarining birida unga barcha uchrashuvlarni qayd etib borishini so‘ragan. Qayerda, qachon bo‘lganini yozib borgan qiz keyinchalik yigitni real hayotda uchratadi va qizning o‘tmishidagi, lekin yigitning kelajagidagi uchrashuvlar ro‘yxatini beradi. Yigit keyinchalik kamida o‘zining 152 marta qayerda, qaysi vaqt paydo bo‘lishini biladi va bundan bexabar bo‘lgan o‘sha paytdagi qizga keyingi uchrashuv qayerda va qachon bo‘lishini ayta oladi. Qiz uchrashuvdan keyin uchrashuvlarni daftariga qayd etib borsa, yigit o‘sha daftarni kelajakda qo‘lga kiritadi va bo‘ljak uchrashuvlarni qizga aytib boradi.

Qiz real hayotda uni tanimoqda, yigit esa yo‘q. Yigit kelajakda uni taniydi, qiz esa yo‘q.
Hech narsani tushunmadingmi?

Bu "The Time Traveler’s Wife" asari asosida yozilgan tushunarsizroq taqriz. Yaqindagina ushbu asar asosida shu nom bilan suratga olingan kinoni ko‘rdim. Kino menga o‘xshagan vaqtlar aro sayohat mavzusiga qiziqadigan odam uchun haqiqiy kayf. U bergan emotsional lazzatni uncha-muncha hayotiy voqealardan ham ololmayman. Yaqin qarindoshim o‘lganda yig‘lamagan odam bo‘lsam ham bunday kinoni ko‘z yoshlarsiz yakunlash men uchun imkonsiz edi. Uni ko‘rib bo‘lgach esa, u haqida ma’lumot izlab, kino Audrey Niffeneggerning shu nomli romani asosida suratga olinganini bildim. Bookmate’ga kirsam kitobi ham turibdi. Kinoni ko‘rib qanaqa kayf qilgan bo‘lsam, uning kitobini o‘qib ikki marta lazzatlanayapman.Ko'ringlar maslahat